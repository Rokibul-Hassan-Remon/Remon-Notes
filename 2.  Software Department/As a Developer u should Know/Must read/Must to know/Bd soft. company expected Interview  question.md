ইদানিং ভাইভাতে দেখি— যখন এক্সপেরিয়েন্স অনুযায়ী OOP, OOAD, SOLID কিংবা Design Patterns, Design Principles , Architecture Patterns, Architectural Style নিয়ে ডিসকাশন করতে যাই, ডাইরেক্ট প্রশ্ন উত্তর টাইপ টাইপ না, জাস্ট ফ্রেন্ডলি ডিসকাশন। বেশির ভাগ ক্যান্ডিডেটই কেমন বিরক্তি বোধ করে। মুখের এক্সপ্রেশন বলে এই সব কি বা এ গুলো কেন।  
  
এখনোতো ফ্রেমওয়ার্ক অনুযায়ি Request Pipeline, Middleware, Dependency Injection, Dependency Inversion, Memory Management, Security (অন্তত JWT), ফ্রেমওয়ার্ক এবং ফ্রেমওয়ার্ক রিলেটেড প্রোগ্রামিং ল্যাঙ্গুয়েজের কারেন্ট আপডেট— নতুন কি আসছে তার সুবিধা ও সুবিধা নিয়ে তো কিছু বলাই হয়নি।  
  
অনেকের সাথে কথা বলে যা বুঝলাম তারা এক্সপেক্ট করে ভাইভা হবে এরকম— Leetcode থেকে প্রবলেম দেবে সেটা সল্ভ করার পরের Alex Xu এর System Design Interview Vol-1, Vol-2 বা এজাতীয় কোন একটা থেকে System Design করতে দেবে, সেটা নিয়ে আলোচনা হতে পারে। বাকি সবতো ডকুমেন্টেশন দেখলেই হয়।  
  
কিন্তু উপরে উল্লেখিত বিষয় গুলোতে ভালো জ্ঞান থাকা বা জানাশুনা থাকা অত্যন্ত জরুরি যা আমাদের বাস্তব প্রোজেক্টের সমস্যা গুলা সল্ভ করতে সহায়তা করে, লো-লেভেল ডিজাইন, ক্লিন, ম্যানেজেবল, মডুলার কোড লিখতে সহায়তা করে তাছাড়াও একজন সিনিয়র হিসাবে এই সমস্ত বিষয়ে হরহামেশাই জুনিয়রদের প্রশ্নের উত্তর দিতে হয়, গাইড করতে হয়। অনেক ক্লায়েন্টও কোড রিভিউ করে বেষ্ট প্র্যাকটিস গুলো ইমপ্লিমেন্ট হয়েছে কিনা খুঁটিয়ে দেখে।  
  
তাই প্রবলেম সল্ভিং স্কিল ও গতানুগতিক সিস্টেম ডিজাইনের স্কিলের সাথে যখন উপরে উল্লেখিত বিষয়ে আপনার নলেজ থাকবে তখন যে কোন কারো চেয়ে আপনি ১০ গুন এগিয়ে থাকবেন।

